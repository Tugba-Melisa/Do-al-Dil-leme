# Doğal Dil İşleme (NLP) Nedir?
Doğal Dil İşleme (NLP), insan diliyle bilgisayarların nasıl etkileşim kurabileceğini inceleyen bir bilim dalıdır. NLP'nin temel amacı, insanların günlük kullandığı dili, bilgisayar programlarının anlayabileceği ve işleyebileceği bir formata dönüştürmektir.Bu alanda birçok temel kavram ve işlem bulunmaktadır:

* **Tokenization (Belirteçleme):** Metni küçük parçalara, yani kelimelere veya cümlelere bölmek.
* **Part-of-Speech Tagging (Kelime Türü Etiketleme):** Her kelimenin dil bilgisindeki rolünü belirleme, yani öznenin, nesnenin, fiilin vb. ne olduğunu etiketleme.
* **Named Entity Recognition (Adlandırılmış Varlık Tanıma):** Metindeki önemli isimleri (örneğin, kişilerin adları, organizasyonlar, yerler) tanıma.
* **Sentiment Analysis (Duygu Analizi):** Bir metnin içerdiği duygusal tonu belirleme, yani metnin olumlu, olumsuz veya nötr olduğunu anlama.
* **Dependency Parsing (Bağımlılık Ayrıştırma):** Cümledeki kelimeler arasındaki bağımlılıkları belirleme, yani hangi kelimenin diğerine bağlı olduğunu anlama.

# Makine Çevirisi (MT) Nedir?
Makine Çevirisi (MT), kaynak dilden hedef dile aktarımın otomatik yazılımlar aracılığıyla gerçekleştiği ve insan müdahalesinin olmadığı çeviri sürecidir. **Kural tabanlı makine çevirisi (RBMT)** ve **istatistiksel makine çevirisi (SMT)** olmak üzere farklı motorlar vardır. RBMT, dilbilgisi kurallarını kullanarak çeviri yaparken, SMT büyük veri setlerini analiz edip istatistiksel çeviri modellerini kullanır.
Son yıllarda, nöral ağlar kullanılarak yapılan **nöral makine çevirisi (NMT)** büyük ilgi görmektedir. NMT, desenler ve yapılar aracılığıyla metinleri çevirmek için derin öğrenmeyi kullanır. Bu yaklaşım, daha akıcı çeviriler sağlayarak diğer makine çevirisi yöntemlerine göre daha iyi performans gösterir. 
### Makine Çevirisi Kullanım Alanları
* **Çeviri uygulamaları :**  MT, farklı dilleri konuşan kişiler arasındaki dil bariyerlerini aşmada önemli bir araçtır. İki veya daha fazla dil konuşan kişiler, MT sayesinde metin veya konuşmalarını anadillerine çevirebilirler. Popüler çeviri uygulamaları şunlardır: Google Translate, DeepL, Amazon Translate, Microsoft Bing, Systrian, Crowdin, Smartling .
![resim](https://github.com/Tugba-Melisa/Dogal-Dil-Isleme/assets/105967050/10a35d27-8a93-4f5e-b601-155699dea3de)

* **Çevrimiçi E-Ticaret :** Çevrimiçi alışveriş, işbirliği ve ticarette çok dilli etkileşim yaygındır. MT, alışveriş sitelerindeki ürün açıklamalarını veya işbirliği platformlarında paylaşılan belgeleri anlamak ve çevirmek için kullanılabilir. ConveyThis özellikle pazarlama için geliştirilen bir MT uygulamasıdır; ayrıca eBay, Amazon Web Services (AWS), Shopify, Alibaba, gibi platformlar küresel pazarlara erişimi artırmak ve farklı dil konuşan müşterilerle daha etkili bir şekilde iletişim kurmak için MT kullanır.
![resim](https://github.com/Tugba-Melisa/Dogal-Dil-Isleme/assets/105967050/f187b865-6bed-4ed3-920b-95b68f94c900)

* **Turizm ve Seyahat Sektörü:** Turistler ve seyahat edenler, farklı ülkelerde farklı dillerle karşılaşırlar. MT, turistik yerlerde, restoranlarda ve ulaşım araçlarında iletişimi kolaylaştırır.Airbnb'nin otomatik çeviri özelliği,Google Maps'in kullanıcılara turistik yerlerin ve işletmelerin açıklamalarını farklı dillerde gösterme seçeneği sunması, Booking.com, Tripadvisor MT'nin bu sektördeki kullanımına örneklerdir.
![resim](https://github.com/Tugba-Melisa/Dogal-Dil-Isleme/assets/105967050/56439a7d-e8d6-43cc-8991-96ffc47fc7e9)

* **Uluslararası İş Görüşmeleri ve Toplantılar:** Uluslararası iş dünyasında, farklı dillerde konuşan iş insanları arasında etkileşim yaygındır. MT, iş toplantıları ve video konferanslar sırasında anlayışı artırabilir.Google Meet'in otomatik alt yazı özelliği, Zoom'un otomatik çeviri özelliği, Cisco Webex, IBM Watson Language Translator, Slack buna örnektir.

 ![resim](https://github.com/Tugba-Melisa/Dogal-Dil-Isleme/assets/105967050/cdbf09cf-d90e-4eba-bac7-119056fe2217)
  
* **Çok Dilli Eğitim ve Eğitim Materyalleri:** Eğitim alanında, öğrenciler ve eğitmenler farklı dillerde bilgiye erişebilir. MT, eğitim materyallerini çevirerek çok dilli öğrenme ortamlarını destekler. Duolingo, Rosetta Stone ve Babbel dil öğrenimi konusunda geliştirilmiş uygulamalardır. Ayrıca TED-Ed, Coursera, Khan Academy gibi çevrimiçi eğitim platformlarının videolarında çoklu dilde alt yazı özelliğinin olması da buna örnektir.
  ![resim](https://github.com/Tugba-Melisa/Dogal-Dil-Isleme/assets/105967050/a93fb79f-95ad-4a30-bb5b-c3d8896277d4)
 
* **Sosyal Medya ve Küresel İletişim:** Sosyal medya platformları, farklı kültürlerden ve dillerden insanların etkileşimde bulunduğu yerlerdir. MT, kullanıcıların paylaşımları ve yorumları anlamalarını sağlar. Instagram, LinkedIn, YouTube, Snapchat, Facebook, Twitter gibi platformların çoklu dil seçeneklerinin olması buna örnektir.
![resim](https://github.com/Tugba-Melisa/Dogal-Dil-Isleme/assets/105967050/d7a211f2-c1eb-4766-b307-d0f7b120d828)
 
* **Çok Dilli Sanal Asistanlar:** MT, çok dilli sanal asistanların geliştirilmesine olanak tanır. Kullanıcılar, farklı dillerde sorular sorabilir ve cevaplar alabilirler. Google Assistant, Amazon Alexa, Apple Siri, Samsung Bixby, IBM Watson Assistant sanal asistanlara örnektir.
![resim](https://github.com/Tugba-Melisa/Dogal-Dil-Isleme/assets/105967050/ad424870-83e5-44b7-a9a8-39d4183fb4e0)

# Gelecekte Doğal Dil İşleme
Doğal dil işleme alanındaki gelişmeler, yapay zeka ve dil işleme teknolojilerinin hızla evrimleştiğini göstermektedir. Özellikle dil modellerinin karmaşıklığı ve performansındaki artış, NLP'nin kullanım alanlarını genişletmektedir. GPT-3 gibi büyük dil modelleri, metin oluşturma, çeviri ve soru-cevap işlemlerinde başarılar elde etmektedir. Gelecekteki NLP uygulamaları, daha gelişmiş dil modelleriyle birlikte anlamlandırma ve çeviri yeteneklerindeki artışa odaklanacaktır. Özellikle endüstrinin uzmanlaşmış dil modellerine olan ihtiyacı düşünüldüğünde, spesifik konularda uzmanlaşmış modeller büyük önem taşıyacaktır. Ayrıca, çok dilli etkileşim ve kültürlerarası dil işleme, küresel iletişim ihtiyacını karşılamak için önemli olacaktır. Bu trendler, dil modellerinin daha etkili ve hassas hale gelmesi aracılığıyla topluluklar arası anlayışı artırmak ve dil bariyerlerini aşmak için kritik bir rol oynayacaktır. Bu gelişmeler, gelecekte NLP'nin günlük yaşamımızı şekillendirici bir hale getirmesi olasıdır.
# Zorluklar 
* **1. Etik Sorunlar:**
  
   **Veri Biasesi:** Büyük dil modelleri, eğitim verilerindeki önyargıları öğrenme eğilimindedir, bu da modelin ürettiği içeriklerde toplumsal, cinsiyet ve ırk gibi çeşitli önyargıları barındırmasına neden olabilir.
  
   **Manipülasyon Potansiyeli:** Bu modeller, geniş bir metin yelpazesini anlama ve üretebilme yeteneğine sahiptir, bu da potansiyel olarak yanıltıcı veya manipülatif içeriklerin oluşturulmasına yol açabilir.
  
* **2. Güvenlik Endişeleri:**

   **Kötüye Kullanım Potansiyeli:** Büyük dil modellerinin kötü amaçlı kullanımı, sahte haberlerin üretilmesi, dolandırıcılık veya siber saldırılar gibi kötü niyetli amaçlar için kullanılma riskini artırabilir.
  
   **Siber Güvenlik:** Bu modellerin bulut tabanlı hizmetler aracılığıyla erişilebilir olması, siber güvenlik risklerini artırabilir; yetersiz veri güvenliği önlemleri durumunda, hassas bilgilerin tehlikeye girmesi söz konusu olabilir.
  
* **3. Veri Gizliliği Sorunları:**

   **Kişisel Bilgilerin Kullanımı:** Bu modellerin eğitim aşamasında kullanılan geniş veri setleri arasında kişisel bilgiler de bulunabilir, bu da kullanıcıların gizliliğini tehlikeye atabilir.
  
   **Son Kullanıcı Verileri:** Büyük dil modelleri, kullanıcılar tarafından sağlanan metin verilerini anlama ve işleme yeteneğine sahiptir; bu durum, kullanıcıların ilettiği hassas bilgilerin model tarafından nasıl işlendiği sorununu ortaya çıkarır.

   Bu endişeler, dil modellerinin potansiyel etik ve güvenlik sorunlarına dikkat çekmektedir. Bu nedenle, bu teknolojilerin kullanımıyla ilgili düzenleyici çerçeveler ve etik kuralların geliştirilmesi önemlidir. Şeffaflık, hesap verebilirlik ve veri gizliliğine saygı, bu tür teknolojilerin geliştirilmesi ve kullanılmasında kritik prensiplerdir.

**Kaynaklar**:
> https://www.conveythis.com/tr/machine-translation-for-marketing/?ysclid=lq81fasy5l948450445        
> https://eduvit.com/makale/dogal-dil-isleme-nlp-nedir      
> https://www.lingopia.com/makine-cevirisi-nedir/
> https://ciksiti.com/tr/chapters/17297-7-best-machine-translation-software-or-ai-translators-to-try?ysclid=lq80fl17u5509366109      
> https://www.gizchina.com/2022/12/26/google-assistant-siri-bixby-and-alexa-which-works-best-lets-find-out/     
> https://www.freepik.com/premium-vector/vector-set-facebook-twitter-instagram-youtube-linkedin-vimeo-vector-editorial_52610332.htm        
> https://webmasto.com/facebook-gonderilerini-birden-fazla-dilde-paylasin      
> https://www.campaigntr.com/duolingo-ilk-reklam-kampanyasini-yayinladi/      
> https://www.p-ux.net/ai/dogal-dil-islemenin-nlp-gelecegi-nasil-olacak/       
> https://bulutistan.com/blog/nlp-natural-language-processing/           
